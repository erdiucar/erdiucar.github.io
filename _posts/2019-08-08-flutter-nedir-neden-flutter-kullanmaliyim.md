---
title: 'Flutter Nedir? Neden Flutter Kullanmalıyım?'
date: '2019-08-08T21:29:36+03:00'
description: Flutter, Google'ın geliştirdiği açık kaynaklı bir mobil uygulama geliştirme
  çatısıdır. Bu yazımda Flutter'ı anlattım ve öğrenmek için kaynak paylaştım.
layout: post
permalink: /flutter-nedir-neden-flutter-kullanmaliyim/
image: /assets/img/posts/2019/08/flutter-google-800x510.png
categories:
  - Programlama
tags:
  - android
  - 'android geliştirme'
  - dart
  - flutter
  - google
  - ios
  - 'ios geliştirme'
  - mobil
  - 'mobil geliştirme'
  - 'mobil uygulama geliştirme'
---

## Flutter Nedir?

Flutter, Google'ın geliştirdiği açık kaynaklı bir [mobil uygulama geliştirme çatısıdır](https://flutter.dev/). Flutter kullanarak hem Android, hem de iOS uygulaması yapabilirsiniz. Flutter ile proje geliştirirken [Dart](https://dart.dev/) dili kullanılmaktadır. Bu dilin kolay öğrenilebilir olduğunu düşünüyorum. Daha önceden React denemiştim ve React'ın bileşen (component) oluşturma mantığını çok beğenmiştim. Çünkü bir kere bileşen yazıp istediğiniz yerde o bileşeni kullanabiliyorsunuz. Bu sayede zamandan da kazanıyorsunuz. Google bu bileşen bazlı geliştirmeyi Angular ile geliştiricilere sunmuştu. Şimdi aynı sistemi kullanarak mobil uygulama geliştirmeye olanak sağlamış.

## Neden Flutter Kullanmalıyım?

### Hızlı Geliştirme

Hot Reload özelliği sayesinde kodu yazarken canlı olarak sonuçlarını gözlemleyebilirsiniz.

### Güzel Arayüz

Material Design ile oluşturulmuş birçok bileşen var. Tasarımla cebelleşmeden güzel görünüme sahip uygulamalar yazabilirsiniz.

### Native

Yazdığınız uygulama hem Android'de hem de iOS'ta çalışabilir.

### Google

Arkasında Google gibi bir devin olması başlıca tercih sebebi. Zamanla birçok özellik ve yeniliğin geleceği de aşikar.

### Açık Kaynak

Açık kaynak olması ayrı bir artı. Komünite desteği de çok fazla. Şimdiden [GitHub](https://github.com/flutter/flutter) üzerinde 72000 beğeni almış.

## Flutter'ı Nasıl Öğrenebilirim?

Öğrenmek için çok güzel kaynaklar buldum. Siz de bunları kullanarak kendinizi geliştirebilirsiniz:

### [Build Mobile Apps with Flutter - Udacity](https://www.udacity.com/course/build-native-mobile-apps-with-flutter--ud905)

Google çalışanlarının hazırladığı ücretsiz bir kurs. Bu kursla başlamanızı öneririm.

### [Flutter Dökümanları](https://flutter.dev/docs)

Oldukça açıklayıcı ve öğretici bir döküman hazırlamışlar. Ayrıca daha önceden iOS, Android, React, Xamarin ve Web uygulaması geliştirmiş kişiler için, kendi aşina oldukları kod ile Dart versiyonunu yan yana getirmişler. Bu sayede anlamanızı iyice kolaylaştırmışlar.

- [iOS Geliştiricileri için](https://flutter.dev/docs/get-started/flutter-for/ios-devs)
- [Android Geliştiricileri için](https://flutter.dev/docs/get-started/flutter-for/android-devs)
- [React Geliştiricileri için](https://flutter.dev/docs/get-started/flutter-for/react-native-devs#sidenav-1)
- [Xamarin Geliştiricileri için](https://flutter.dev/docs/get-started/flutter-for/xamarin-forms-devs)
- [Web Geliştiricileri için](https://flutter.dev/docs/get-started/flutter-for/web-devs)

### [Google Codelabs](https://codelabs.developers.google.com/?cat=Flutter)

Başlangıçtan ileri düzeye kadar birçok eğitim bulunmakta.

### [Ege Şenkul - Teknotra](https://www.teknotra.com/category/yazilim-gelistirme/dart-flutter/)

Ege Şenkul'un hazırladığı seriyi incelemenizi öneririm. Kurulumdan çeşitli projelere kadar birçok yazı var.

---

Windows'a kurmak için, [şu yazıma](http://erdiucar.local/flutter-kurulumu-windows/) bakabilirsiniz. Flutter ile ilk uygulamanızı yapmak için [şu yazımı](http://erdiucar.local/flutter-ile-merhaba-dunya-uygulamasi/) inceleyebilirsiniz.
